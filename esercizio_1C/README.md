Questo testo di Heinrich von Kleist, “Sul Teatro di Marionette”,  ci porta a riflettere sulla relazione del concetto di grazia e bellezza nei movimenti umani e meccanici. Attraverso un dialogo tra l'autore e un ballerino Kleist propone che le marionette, grazie alla loro semplicità meccanica, esibiscono una grazia più naturale che i ballerini umani (dai quali essa viene persa a causa dell’autoconsapevolezza e vanità). Ciò porta ad un’analisi profonda e angosciante: può l'arte e la bellezza esistere oltre la coscienza umana, ottenute tramite semplici leggi meccaniche e di gravità? In tal modo, Kleist sfida le nostre concezioni consolidate di bellezza e arte, incoraggiandoci a contemplare le distinzioni tra l'essere umano e la macchina.
